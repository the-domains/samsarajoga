---
inFeed: true
hasPage: true
inNav: true
inLanguage: null
keywords: []
description: 'Tim Miller, David Swenson, Richard Freeman, Mark a Joan Darby, Lino Miele a ďaľší, začal príval záujemcov do Mysoru aby sa naučili “nový” typ Jógy. Z týchto prvých nadšencov sa neskôr stali sami učitelia Ashtanga Jógy a šírili tento typ jógy po celom svete. Toľko o koreňoch a vývoji modernej Ashtangy.'
datePublished: '2016-05-04T09:13:29.458Z'
dateModified: '2016-05-04T09:13:22.357Z'
title: 'Ashtanga Joga sa rozdeľuje na série a to:'
author: []
authors: []
publisher:
  name: null
  domain: null
  url: null
  favicon: null
starred: false
sourcePath: _posts/2016-05-04-ashtanga-joga-sa-rozdeuje-na-serie-a-to.md
published: true
url: ashtanga-joga-sa-rozdeuje-na-serie-a-to/index.html
_type: Article

---
Tim Miller, David Swenson, Richard Freeman, Mark a Joan Darby, Lino Miele a ďaľší, začal príval záujemcov do Mysoru aby sa naučili "nový" typ Jógy. Z týchto prvých nadšencov sa neskôr stali sami učitelia Ashtanga Jógy a šírili tento typ jógy po celom svete. Toľko o koreňoch a vývoji modernej Ashtangy.

### Ashtanga Joga sa rozdeľuje na série a to:

#### Primárna

Joga Chikitsa (vyslov Čikítsa), tiež Jógová Terapia. Má nastoliť pevné zdravie, detoxifikovať telo, a vrátiť telu silu a ohybnosť.

#### Druhá

Nádí Shódana (vyslov Šódana), je zameraná na očisťovanie nervového systému a energetických kanálov zvaných Nádí.

#### Pokročilé I -- IV

Sthira Bhaga, (vyslov Štíra Bhaga) čo v preklade znamená niečo ako vyrovnaná, ustálena sila. Okrem neskutočnej telesnej sily a zdravia, nám tieto série upevňujú hlavne vnútornú silu, psychickú výdrž ale i ľahkosť.

Zvládnutie každej série môže trvať aj niekoľko rokov, záleží od veku, fyzického ale aj psychického stavu študenta, flexibility i sily. Cvičí sa niekoľkokrát do týždňa, ideálne denne. Cvičenie trvá hodinu a pol. Po skončení cvičenia, sa oddychuje a relaxuje v polohe Savásana (čítaj Šavásana) 10 až 15 minút. Je to nevyhnutná a veľmi dôležitá časť cvičenia. Necvičí sa raz do týždňa, a počas Novu a Splnu. Ženy tiež necvičia celú sériu počas menštruácie alebo vynechajú prvé tri, štyri dni. Tehotné môžu cvičiť až po uplynutí 3\. mesiaca tehotenstva, pri nerizikovom tehotenstve. Tehotné ženy by nemali začať Ashtangu keď ju predtým nerobili. Začať cvičiť môžu zdraví ľudia od 12 do 60 rokov. Pred začatím cvičenia Jógy treba zranenia a choroby konzultovať s učiteľom a so svojím lekárom.

### Asány

Začína sa s Pozdravmi Slnka -- Surya Namaskár. Potom nasledujú polohy v stoji, za nimi vlastné polohy série, a nakoniec záverečné polohy. Jednotlivé polohy v sérii sú pospájané pomocou špeciálnych pohybov zvané vinyasa (čítaj vinjása). Na začiatku sa jogínsky adept zúčastňuje vedených hodín, kde učiteľ vedie skupinu žiakov. Postupne sa študent naučí celú sériu a začne cvičiť tzv. Mysore (čítaj Majsór) štýl. Vtedy je v štúdiu vyhradený čas, kde si každý cvičí vo svojom čase, nezávisle od ostatných žiakov. Učiteľ len občas poradí, pripomenie niečo, a posúva žiakov do polôh.

### Vinyasa

Vinyasy sú teda presne predpísané pohyby, tak ako aj polohy. Dostávame sa s nimi do polôh ako aj z nich vychádzame cez tieto vinyasy. Celý systém má logiku a polohy sekvenčne nadväzujú na seba. Preto sa učia postupne, a nemali by sa preskakovať. Znovu, je to ucelený predpísaný systém, kde vinasy prekleňujú či spájajú jednotlivé asány. Sú založené na Salutácii či Pozdravoch k Slnku, Surya Namaskár. Vkladajú sa medzi polohy, zintenzívnňujú cvičenie, vytvárajú horúčavu a posiľňujú telo. V praktizovaní Ashtanga Jógy nás ako keby uzemňuje, kotví trojica techník ktoré sa používajú počas celého cvičenia zostavy (série). Táto trojica sa volá Tristana, a zahrňuje Ujjai Dych, Bandhy (Uzávery) a Drishti (Pohľad).

### Dych

Ashtange Jóge je dych spojený, zosynchronizovaný s cvičením, a je tak isto dôležitý ako Ásana. Pri každom pohybe je predpísané, kedy je výdych a kedy nádych. Nepísané pravidlo je, že v predklonoch, kontrakcii tela a smerom dole k podložke sa vydychuje a v záklonoch, expanzii tela a smerom hore sa nadychuje. Nádych a výdych je predľžený, a vychádza z bránice. Reguluje sa s v hrdle, v hlasovej jamke pomocou priškrtenia a uvoľnenia špeciálneho svalu zvaného Glotis. Tento dych zneje ako šum oceánu ako keď počúvame príboj vĺn. Volá sa Ujjai (vyslov Udžáj) a v preklade znamená "Víťazný Dych" .  
Pri cvičení nám vytvára v tele horúčavu a detoxifikuje, udáva tempo, sústreďuje nás do prítomného okamihu, ukľudňuje myseľ a privádza nás do meditačného stavu. Je dôležitejší ako samotná poloha! Nikdy ho neprestávame aplikovať počas celého cvičenia.

### Bandha

Bandhy sú špeciálne energetické uzávery, ktorými regulujeme tok energie v tele, a napomáhajú nám zvládanie polôh či vinyás. Nejde len o fyzickú energiu ale aj o "jemnú" pránickú energiu ktorá prúdi v špeciálnych pre nás neviditeľných kanáloch zvaných Nádí. Hlavným takýmto kanálom je chrbtica, ale v tele ich je vraj 70 000 a je okolo nich celá veda! Na začiatok stačí, ak si zapamätáme, že v Ashtange poúžívame dve Bandhy:

**Mula Bandha**-- Koreňový uzáver, ktorý vzniká miernym stiahnutím svalov Perinea, priestoru medzi konečníkom a genitáliami. Je to podobné ako keď zadržiavame nutkanie na potrebu. Týmto zámkom zabránime úniku energie z tela smerom dole. Upevňuje to celé torzo, a uľahčuje prevedenie asán aj vinyás. Je to vlastne mierne podvihnutie panvového dna.  
**Udhiyana Bandha**-- (čítaj Udhijána) je energetický uzáver v podbrušku, pod pupkom, ako keby sme mierne stiahli podbrušie smerom ku chrbtici. Účinok tohto uzáveru je pozdvihujúci, vzlietajúci, ťahá nás nahor.

Bandhy nám napomáhajú zadržať energiu, regulovať a distribuovať ju v tele.

### Drishti

Drishti (čítaj Drišty) je posledným členom triumvirátu Tristany. Je to predpísaný bod, smer pohľadu kam sa oči upierajú počas pohybu, či zotrvania v polohách a vinyásach. Tento pohľad do predurčeného bodu alebo smeru kotví zrak aby nebehal po okolí, a sústreďuje nás do vnútra a do prítomnosti. Celá Tristána je dôležitou súčasťou Pratyahary, piatej vetvy Ashtanga Jógy. Z Drishti samozrejme vyplýva, že Ashtanga Joga sa cvičí s otvorenými očami!
![](https://the-grid-user-content.s3-us-west-2.amazonaws.com/773c220f-d3b5-41e6-b3c9-3bb340182917.jpg)

**Drishti je Deväť:**smerom hore -- Urdva, smerom doprava -- Parsva, smerom doľava -- Parsva, na brucho -- Nabi, na prsty nôh -- Padayorgrai, na prsty rúk -- Angusta ma Dái, na ruku -- Hastagrai, na koniec nosa -- Asagrai, medzi obočie -- Brumádhya